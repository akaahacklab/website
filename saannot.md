---
permalink: /saannot/
---

# Akaa Hacklab Yhdistyksen säännöt

Voimassaolevat säännöt

Voimassaolon alku: 08.02.2024 08:48:38

## 1. Yhdistyksen nimi ja kotipaikka

Yhdistyksen nimi on AKAA HACKLAB RY ja sen kotipaikka on Akaa.

## 2. Tarkoitus ja toiminnan laatu

Yhdistyksen nimi on Hacklab Akaa ry. Yhdistyksen kotipaikka on akaa. Yhdistys on
poliittisesti ja uskonnollisesti sitoutumaton yhdistys, joka toiminnallaan pyrkii kehittämään ja
edistämään jäsentensä sekä lähiseutunsa tieteellisiä, teknillisiä, taiteellisia sekä
kädentaidollisia harrastusmahdollisuuksia. Tarkoituksensa toteuttamiseksi yhdistys pyrkii
hankkimaan jäsentensä käyttöön tiloja sekä välineistöä. Yhdistys voi myös harjoittaa
koulutus-, tiedotus- ja julkaisutoimintaa sekä järjestää tutustumisretkiä. Toimintansa
tukemiseksi yhdistys voi, hankittuaan tarvittaessa asianmukaisen luvan: - kerätä
jäsenmaksuja,
- ottaa vastaan avustuksia, lahjoituksia sekä testamentteja,
- järjestää keräyksiä, arpajaisia, myyjäisiä, tilaisuuksia sekä
- omistaa toimintaansa varten tarpeellista kiinteää ja irtainta
- harjoittaa hallinnoimansa irtaimen ja tilojen vuokraustoimintaa ja vastaanottaa näistä
maksua
Tarkoituksensa toteuttamiseksi yhdistys:

- voi järjestää kursseja, harjoitus- ja opetustilaisuuksia sekä muuta vastaavaa toimintaa
- voi järjestää kilpailuja, näytöksiä, retkiä, leirejä ja muita tapahtumia
- voi järjestää juhlia, konsertteja, näyttelyitä tai muita tilaisuuksia
- voi ylläpitää yhdistyksen sähköisiä viestintäkanavia
- voi julkaista yhdistyksen tiedotteita ja muuta viestintää eri viestintäkanavissa
- neuvoo ja ohjaa jäseniään
- osallistuu julkiseen keskusteluun alaan liittyvissä asioissa
- voi kerätä ja jakaa tietoa sekä harjoittaa tutkimustoimintaa
- kokoaa jäsenet yhteiseen toimintaan ja ylläpitää yhteyksiä muihin alan yhdistyksiin
- ylläpitää jäsenistään koostuvaa esiintyvää ryhmää
- voi järjestää yhdistyksen tarkoitukseen liittyviä matkoja jäsenilleen
- voi osallistua jäsentensä välittömiin kilpailukustannuksiin
- voi hankkia tarvittavia aineistoja ja välineitä yhdistyksen käyttöön
- pyrkii järjestämään käyttöönsä tilat, joita yhdistyksen jäsenet voivat käyttää
- voi tehdä esityksiä ja aloitteita harrastusmahdollisuuksien lisäämiseksi
- voi tehdä esityksiä, aloitteita ja selvityksiä sekä antaa lausuntoja muille yhteisöille ja
viranomaisille
- toimii yhteistyössä viranomaisten, järjestöjen, yritysten ja yksityishenkilöiden kanssa
Toimintansa tukemiseksi yhdistys voi, hankittuaan tarvittaessa asianomaisen luvan:
- järjestää rahankeräyksiä ja arpajaisia
- järjestää myyjäisiä, kirpputori- ja muita tapahtumia
- järjestää maksullisia tilaisuuksia
- ottaa vastaan avustuksia, lahjoituksia ja testamentteja
- omistaa toimintansa kannalta tarpeellista irtainta ja kiinteää omaisuutta
- harjoittaa kahvilatoimintaa
- harjoittaa anniskelutoimintaa järjestämiensä tilaisuuksien yhteydessä
- tehdä talkootyötä
- myydä mainostilaa
- solmia sponsorisopimuksia

## 3. Jäsenet

Yhdistykseen varsinaiseksi jäseneksi voidaan hyväksyä henkilö, joka hyväksyy yhdistyksen tarkoituksen. Kannattavaksi jäseneksi voidaan hyväksyä yksityinen henkilö tai oikeuskelpoinen yhteisö, joka haluaa tukea yhdistyksen tarkoitusta ja toimintaa. Varsinaiset jäsenet ja kannattavat jäsenet hyväksyy hakemuksesta yhdistyksen hallitus.

Kunniapuheenjohtajaksi tai kunniajäseneksi voidaan hallituksen esityksestä yhdistyksen
kokouksessa kutsua henkilö, joka on huomattavasti edistänyt ja tukenut yhdistyksen
toimintaa.

## 4. Liittymis- ja jäsenmaksu

Varsinaisilta jäseniltä ja kannattavilta jäseniltä perittävän liittymismaksun ja vuotuisen
jäsenmaksun suuruudesta erikseen kummallekin jäsenryhmälle päättää vuosikokous.
Kunniapuheenjohtaja ja kunniajäsenet eivät suorita jäsenmaksuja.

## 5. Hallitus

Yhdistyksen asioita hoitaa hallitus, johon kuuluu vuosikokouksessa valitut puheenjohtaja ja 2 - 4 muuta varsinaista jäsentä.

Hallituksen toimikausi on kalenterivuosi.

Hallitus valitsee keskuudestaan varapuheenjohtajan sekä ottaa keskuudestaan tai ulkopuoleltaan sihteerin, rahastonhoitajan ja muut tarvittavat toimihenkilöt. Hallitus kokoontuu puheenjohtajan tai hänen estyneenä ollessaan varapuheenjohtajan kutsusta, kun he katsovat siihen olevan aihetta tai kun vähintään puolet hallituksen jäsenistä sitä vaatii. Hallitus on päätösvaltainen, kun vähintään puolet sen jäsenistä, puheenjohtaja tai varapuheenjohtaja mukaanluettuna on läsnä. Äänestykset ratkaistaan ehdottomalla ääntenenemmistöllä. Äänten mennessä tasan ratkaisee puheenjohtajan ääni, vaaleissa kuitenkin arpa.

## 6. Yhdistyksen nimen kirjoittaminen

Yhdistyksen nimen kirjoittaa hallituksen puheenjohtaja yksin.

## 7. Tilikausi

Yhdistyksen tilikausi on kalenterivuosi.

## 8. Yhdistyksen kokoukset

Yhdistyksen kokoukseen voidaan osallistua hallituksen tai yhdistyksen kokouksen niin päättäessä myös postitse taikka tietoliikenneyhteyden tai muun teknisen apuvälineen avulla kokouksen aikana tai ennen kokousta. Yhdistyksen kokous hyväksyy äänestys- ja vaalijärjestyksen.

Yhdistyksen vuosikokous pidetään vuosittain hallituksen määräämänä päivänä tammi-toukokuussa.

Yhdistyksen kokouksissa on jokaisella varsinaisella jäsenellä, kunniapuheenjohtajalla ja kunniajäsenellä yksi ääni. Kannattavalla jäsenellä on kokouksessa läsnäolo- ja puheoikeus. Yhdistyksen kokouksen päätökseksi tulee, ellei säännöissä ole toisin määrätty, se mielipide, jota on kannattanut yli puolet annetuista äänistä.

Äänten mennessä tasan ratkaisee kokouksen puheenjohtajan ääni, vaaleissa kuitenkin arpa.

## 9. Yhdistyksen kokoustenkoollekutsuminen

Hallituksen on kutsuttava yhdistyksen kokoukset koolle vähintään 7 vuorokautta ennen kokousta.

Kokouskutsu on lähetettävä jäsenille:
- kirjeitse tai sähköpostitse
- yhdistyksen verkkosivulla tai yhdistyksen käyttämän sosiaalisen median ryhmässä

## 10. Vuosikokous

Yhdistyksen vuosikokouksessa käsitellään seuraavat asiat:

1. kokouksen avaus
2. valitaan kokouksen puheenjohtaja, sihteeri, kaksi pöytäkirjantarkastajaa ja tarvittaessa kaksi ääntenlaskijaa
3. todetaan kokouksen laillisuus ja päätösvaltaisuus
4. hyväksytään kokouksen työjärjestys
5. esitetään tilinpäätös, vuosikertomus ja toiminnantarkastajien/tilintarkastajien lausunto
6. päätetään tilinpäätöksen vahvistamisesta ja vastuuvapauden myöntämisestä hallitukselle
ja muille vastuuvelvollisille
7. vahvistetaan toimintasuunnitelma, tulo- ja menoarvio sekä liittymis- ja jäsenmaksujen suuruudet
8. valitaan hallituksen puheenjohtaja ja muut jäsenet
9. valitaan yksi tai kaksi toiminnantarkastajaa ja varatoiminnantarkastajaa taikka yksi tai kaksi tilintarkastajaa ja varatilintarkastajaa
10. käsitellään muut kokouskutsussa mainitut asiat.

Mikäli yhdistyksen jäsen haluaa saada jonkin asian yhdistyksen vuosikokouksen käsiteltäväksi, on hänen ilmoitettava siitä kirjallisesti hallitukselle niin hyvissä ajoin, että asia voidaan sisällyttää kokouskutsuun.

## 11. Sääntöjen muuttaminen ja yhdistyksen purkaminen

Päätös sääntöjen muuttamisesta ja yhdistyksen purkamisesta on tehtävä yhdistyksen kokouksessa vähintään kolmen neljäsosan (3/4) enemmistöllä annetuista äänistä. Kokouskutsussa on mainittava sääntöjen muuttamisesta tai yhdistyksen purkamisesta. Yhdistyksen purkautuessa käytetään yhdistyksen varat yhdistyksen tarkoituksen edistämiseen purkamisesta päättävän kokouksen määräämällä tavalla. Yhdistyksen tullessa lakkautetuksi käytetään sen varat samaan tarkoitukseen.